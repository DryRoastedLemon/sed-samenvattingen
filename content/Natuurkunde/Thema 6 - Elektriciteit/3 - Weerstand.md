---
title: "3: Weerstand"
---
# Weerstand
- In een elektrische schakeling stromen elektronen door de draden en de componenten.
- Door de meeste draden gaat dat zonder moeite.
- Door sommige componenten gaan elektronen "langzamer" omdat ze meer **elektrische weerstand R (eenheid: Ω)** ervaren.
	- Als elektronen weerstand ervaren, verliezen zij energie die ze hebben gekregen van de spanningsbron (zoals een batterij).
	- "Langzamer stromen" is een beeld wat vaak wordt gebruikt, maar in het *echt* stromen elektronen niet langzamer. Het is puur voor het mentale beeld en het voelt wat intuïtiever. Het is eerder dat in goede geleiders (zoals draden) elektronen hun energie minder snel verliezen dan in slechte geleiders (zoals lampen).

- **Geleiders:** materialen waar elektronen zich makkelijk door verplaatsen (metalen). Weerstanden zijn ook geleiders. Die geleiden minder makkelijk, maar makkelijker dan isolatoren.
- **Isolatoren:** materialen waar elektronen nauwelijks verplaatsen (hout, rubber, plastic).

# De wet van Ohm
Hieronder volgt de wet van Ohm geschreven in alledrie de vormen. Deze formule kun je terugvinden in BINAS tabel 35D.
$$
U = I \times R
$$
$$
I = \frac{U}{R}
$$
$$
R = \frac{U}{I}
$$
```
I: Stroomsterkte in A
U: Spanning in V
R: Weerstand in Ω
```
# Ohmse en niet-ohmse weerstanden
- Ohmse weerstanden en niet-Ohmse weerstanden geleiden elektriciteit anders. Dat kun je zien in een U,I-grafiek, waarbij de Ohmse weerstand een rechte lijn geeft. Een niet-Ohmse weerstand geeft een kromme lijn.
- **Ohmse weerstanden (lijn b)**
	- Er is een recht evenredig verband tussen I en U.
	- Als U toeneemt, neemt I recht evenredig toe.
	- In een diagram onstaat een rechte lijn.
	- Dit zijn weerstanden met een vaste waarde.
- **Niet-ohmse weerstanden (lijn a)**
	- Als U toeneemt, neemt I steeds minder toe.
	- In een diagram onstaat een kromme lijn.
	- De weerstand van de geleider verandert.

![[ohmseweerstanden.png]]
# Weerstand van het materiaal
- Verschillende materialen hebben verschillende weerstanden: dat is de **soortelijke weerstand ρ (eenheid: Ωm)** van een stof.
- Hoeveel weerstand elektronen ervaren door een draad hangt af van:
	- De **soortelijke weerstand** van het materiaal.
	- De lengte van het draad: hoe langer, hoe meer weerstand de elektronen ondervinden.
	- De doorsnede van het draad: hoe dunner het draad is, hoe minder elektronen het door kan laten (en dus meer weerstand ondervinden).

$$
\rho = \frac{R \times A} {l}
$$
```
ρ: De soortelijke weerstand in Ωm
R: De weerstand van het voorwerp in Ω
A: De dwarsdoorsnede van het voorwerp in m^2
l: De lengte van het voorwerp in m.
```
- Zie BINAS Tabel 8 t/m 10 voor soortelijke weerstanden van materialen.
- Hoe kleiner de soortelijke weerstand is, hoe makkelijker het materiaal elektronen kan geleiden.
- **Let op:** het symbool ρ (uitgesproken als 'rho') wordt ook gebruikt voor dichtheid (eenheid: kg/m<sup>3</sup>).
# Soorten weerstanden
- In BINAS tabel 17B staan de veel voorkomende elektrische componenten.
- **Standaard weerstand:** Een gewone weerstand met een vaste waarde.

![[c3.png]]

In een schakeling kan een weerstand er zo uitzien:

![[weerstandineenschakeling.png]]

- **Regelbare weerstanden:** Weerstanden met een instelbare hoeveelheid weerstand. Lichtdimmers zijn voorbeelden van regelbare weerstanden.

![[regelbareweerstand.png]]

- **Temperatuurgevoelige weerstanden:** Weerstanden waarvan de weerstand verandert op basis van de temperatuur.
	- **PTC-weerstand:** Positieve temperatuurcoëfficiënt - als temperatuur T toeneemt neemt de weerstand R ook toe.
	- **NTC-weerstand:** Negatieve temperatuurcoëfficiënt - als de temperatuur T toeneemt neemt de weerstand R af.

![[ntcptc.png]]

- **Lichtgevoelige weerstanden:** Weerstanden waarvan de weerstand verandert naarmate er meer licht op valt. Hoe meer licht erop valt, hoe lager de weerstand wordt. Wordt ook LDR (light dependent resistor) genoemd.

![[ldr.png]]
