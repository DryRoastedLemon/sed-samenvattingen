---
title: "6: Duurzame energie"
---
# Elektriciteit en energietransitie
- Er vindt een **energietransitie** plaats van fossiele brandstoffen naar elektriciteit.
- Elektriciteit heeft de voorkeur omdat het van zichzelf schoon is, maar;
- De energiedichtheid in batterijen en accu's is veel lager dan fossiele brandstoffen, en elektriciteit wordt lang nog niet altijd groen opgewekt.
- Strategieën om de transitie van fossiel naar elektriciteit te maken zijn bijvoorbeeld:
	- **Energiebesparing:** Hoe minder verbruik, hoe beter.
	- **Rendement:** Hoe hoger het rendement van een apparaat is, hoe minder energie het nodig heeft, dus is het zuiniger.
	- **Het groen opwekken van elektrische energie:** hoe minder CO<sub>2</sub> uitstoot, hoe beter.
# Energiebesparing
Uit de formule `E = P x t` volgt het volgende over energiebesparing:
- Gebruik apparaten zo kort mogelijk;
- Vermijd apparaten die veel vermogen vragen.
# Rendement
- Bij energieomzettingen gaat er altijd energie verloren.
	- Lampen zetten niet alle energie om in lichtenergie (gewenst/nuttig), maar deels ook in warmte (ongewenst/niet nuttig).
- Het **rendement η** is de verhouding tussen nuttige (gewenste) energie en de totale hoeveelheid gebruikte energie.
- Hoe hoger het rendement van een apparaat, hoe efficiënter het apparaat is.

$$
\eta = \frac{E_{nuttig}}{E_{in}}
$$
of:

$$
\eta = \frac{P_{nuttig}}{P_{in}}
$$
```
η: Het rendement
E(nuttig): De nuttige energie in J.
E(in): De totale hoeveelheid omgezette energie in J.
P(nuttig): Het nuttige vermogen in W.
P(in): Het totale omgezette vermogen in W.
```
- Als een lamp van 60 W bijvoorbeeld 10 W van het vermogen gebruikt om licht te maken en 50 W uitstoot als warmte, heeft het een redement van:
$$
\eta = \frac{P_{nuttig}}{P_{in}} = \frac{10}{60} = 0,17 = 17\%
$$
# Opwekking van elektriciteit in een centrale
- Bij de meeste **elektriciteitscentrales** wordt gebruik gemaakt van een generator die in beweging wordt gehouden, waarbij de bewegingsenergie wordt omgezet in elektrische energie.
- **Conventionele centrales** verbranden stoffen (zoals fossiele brandstoffen) om de generator (m.b.v. stoom) te laten bewegen.
	- Vaak worden er fossiele brandstoffen gebruikt. Biomassa kan ook worden gebruikt.
- **Kerncentrales** maken gebruik van de splitsing van uranium waarbij energie vrijkomt die wordt gebruikt om (m.b.v. stoom) de generator te laten bewegen.
- **Waterkrachtcentrales** maken gebruik van een waterrad dat verbonden is met een generator. Door water over het waterrad te laten stromen gaat het rad bewegen.
	- Hetzelfde gebeurt met windmolens, maar daar wordt niks over gezegd in het boek.
- Met **zonnepanelen** kan stralingsenergie omgezet worden in elektrische energie.
# Waterstof
- Waterstof kan als schone brandstof gebruikt worden.
- Er ontstaat bij de verbranding van waterstof alleen water.
- Waterstof kan ook gebruikt worden om elektrische energie op te wekken. **Waterstofcellen** zijn een soort batterijen gevuld met waterstof.