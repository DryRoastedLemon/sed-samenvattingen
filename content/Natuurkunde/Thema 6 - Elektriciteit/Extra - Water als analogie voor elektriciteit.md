---
title: "Extra: Water als analogie voor elektriciteit"
---

![[electricity-water.png]]
Elektriciteit is vaak lastig om intuïtief gevoel voor te krijgen. Een handige analogie is om elektriciteit te vergelijken met een waterstroom, waarbij je elektronen in een schakeling vergelijkt met waterdeeltjes in een serie leidingen.
# Onderdelen
- **Electrische draden/verbindingen** worden vergeleken met **waterpijpen**.
	- Door elektrische verbindingen stromen elektronen, en;
	- Door waterpijpen stroomt water.

- Een **batterij/voeding** wordt vergeleken met een **waterpomp**.
	- Batterijen/voedingen geven meer energie aan de elektronen zodat ze werk kunnen verrichten, en;
	- Waterpompen voegen meer bewegingsenergie toe aan het water zodat het blijft bewegen.

- **Weerstanden** worden gezien als **smallere waterpijpen**.
	- In elektrische weerstanden stromen elektronen minder makkelijk en verliezen ze energie, en;
	- In smallere waterpijpen stroomt water minder makkelijk en verliest het snelheid.

Dezelfde analogie kan gemaakt worden met de belangrijkste eenheden voor elektriciteit:

# Eenheden
- **Volt (V)**
	- Afgeleide eenheid van J/C: 1 V = 1 J/C.
	- Joule per Coulomb geeft aan hoeveel energie (joule) elk geladen deeltje (Coulomb) heeft. Hoe meer energie er is, hoe meer arbeid er verricht kan worden. De batterij/voeding geeft energie aan de geladen deeltjes en bepaalt zo het voltage.
	- Hoe hard het water stroomt bepaalt hoeveel arbeid het water kan verrichten. Harder stromend water "werkt" harder dan trager stromend water. De waterpomp geeft energie aan het water.

- **Ampère (A)**
	- Afgeleide eenheid van C/s: 1 A = 1 C/s.
	- Een Coulomb is een geladen deeltje. De eenheid Ampère geeft aan hoeveel geladen deeltjes er per seconde door een gedeelte van een elektrische schakeling gaan.
	- Vergelijkbaar met hoeveel waterdeeltjes er per seconde door een waterleiding stroomt.

- **Vermogen (W)**
	- Afgeleide eenheid van J/s = 1 W = 1 J/s
	- Het vermogen van een elektrisch apparaat geeft aan hoeveel energie het per seconde gebruikt. Een stofzuiger met een vermogen van 500 W gebruikt per seconde dus 500 J.
	- In een uur gebruikt een dergelijke stofzuiger 500 x 3600 = 1800000 J = 1,80 x 10<sup>6</sup> J.
	- Vaak wordt eerder gezegd dat in een uur een dergelijke stofzuiger 500 Wh gebruikt.

- **Weerstand (Ω)**
	- In een elektrische schakeling kunnen geladen deeltjes minder goed stromen door een weerstand. In een weerstand verliest een geladen deel energie, en daarna kan het minder arbeid verrichten.
	- In een smallere pijp verliest water snelheid en gaat het dus minder snel stromen. In die zin verliest het water energie, en kan het daarna dus ook minder arbeid verrichten.