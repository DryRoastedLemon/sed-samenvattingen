---
title: "3: Ontwerpen"
---
Tip: lees dit alleen even lichtelijk door. Deze stof heb je ook gehad bij de NLT module Het Beste Ei, met misschien wat andere bewoordingen.

![[ontwerpcyclus.png]]
# De ontwerpcyclus
(Dit onderdeel lijkt erg op de ontwerpcyclus van Het Beste Ei)

Als je een oplossing voor een bepaalde ontwerpvraag gaat ontwikkelen, ga je eerst na wat de **eisen** zijn, bedenk je **oplossingen** om aan de eisen te voldoen, en kies je de beste combinatie van die oplossingen voor de eerste versie van het product. Dat test je vervolgens, en als het nog niet goed genoeg is begint het proces weer opnieuw.
## Voorbereidingsfase
Dit is de fase waarin de **eisen** van het product worden vastgesteld, bestaande uit taken en eigenschappen:
- Taak: Een handeling die het product moet kunnen uitvoeren
- Eigenschap: Een kenmerk van het product (zoals hoe zwaar het is)

Hieruit volgt een **programma van eisen**, en voor ieder van deze bedenk je meerdere oplossingen. Hieronder staat een voorbeeld met de vraag "Hoe ontwerp je een wagen op zonne-energie die het snelst een afstand van 3000 km aflegt?"

![[programmavaneisen.png]]
## Uitvoeringsfase
In deze fase wordt een ontwerpvoorstel gemaakt op basis van het programma van eisen, en ontstaat er de eerste versie uit van het product: het **prototype**/
## Testfase
In deze fase ga je na of het product voldoet aan de eisen van het ontwerp.
## Evaluatiefase
In deze fase ga je na of je het product op de punten kan verbeteren waarop het tekort schoot in de testfase. Vervolgens start de cyclus opnieuw, bedenk je nieuwe oplossingen en verwerk je die in het ontwerp, en test je die ook weer.