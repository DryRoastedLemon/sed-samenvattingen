---
title: "4: Beweging in het algemeen"
---
Dit hoofdstuk behandelt aan de hand van een bepaald voorbeeld (een sprinter) hoe je de behandelde theorie kunt gebruiken.
# Willekeurige beweging
- Een **willekeurige beweging** is een beweging die niet valt in de behandelde typen beweging. Het is dus niet eenparig rechtlijnig en ook niet eenparig versneld.
	- In het boek wordt een voorbeeld van een sprinter gebruikt die aan het versnellen is.
	- Het gedeelte tussen $t = 0$ en $t = 5$ is een willekeurige beweging.

![[willekeurigebeweging.png]]
- In dit voorbeeld zie je dat vanaf $t = 5$ het wel een eenparig rechtlijnige beweging is met een constante snelheid.
# Snelheid in een (plaats, tijd)-diagram / (x,t)-diagram
- Je kunt bij een willekeurige beweging zoals in het plaatje boven de snelheid bepalen met de volgende methoden:
	- [[3 - Eenparig versnelde beweging#Snelheid op een tijdstip bepalen emt de *raaklijnmethode*|Raaklijnmethode]] voor het bepalen van de snelheid op een bepaald tijdstip.
	- [[3 - Eenparig versnelde beweging#Gemiddelde snelheid bepalen met *snijlijnmethode*|Snijlijnmethode]] om de gemiddelde snelheid te bepalen van een bepaald interval (= een gebied in de grafiek).

![[2_4_snelheid.png]]

# Verplaatsing in een (snelheid, tijd)-diagram / (v,t)-diagram
- Uit de informatie uit het vorige voorbeeld komt dat $V_{gem} = 8,0$ m/s.
- Je kunt met die informatie een schatting maken van de afgelegde afstand $s$ met de formule $s = v_{gem} \cdot t$.
- Hier is dat:

$$
s = V_{gem}\cdot t = 8,0 \cdot 5 = 40 \,m
$$
- Dit is inherent inaccuraat, maar omdat het om een willekeurige beweging gaat is het maken van een schatting goed genoeg. Hier wordt rekening mee gehouden.
# Versnelling in een (snelheid, tijd)-diagram / (v,t)-diagram
- In het eerste plaatje zie je dat de snelheid van de sprinter in de eerste 5 seconden toeneemt, maar niet met een gelijke hoeveelheid per seconde. De versnelling is dus niet constant en neemt ook steeds af.
- Om een schatting te maken van de versnelling bereken je de **gemiddelde versnelling**.
- Om de **gemiddelde versnelling** te bepalen over dat interval (= gebied in de grafiek) gebruik je de de steilheid van een [[3 - Eenparig versnelde beweging#Gemiddelde snelheid bepalen met *snijlijnmethode*|snijlijn]].
	- Teken als eerder beschreven een lijn door twee punten in het interval, en bereken daarvan de steilheid. De steilheid is gelijk aan de gemiddelde versnelling.
- Om de **versnelling op een bepaalde tijdstip** te bepalen gebruik je een [[3 - Eenparig versnelde beweging#Snelheid op een tijdstip bepalen emt de *raaklijnmethode*|raaklijn]].
	- Teken als eerder beschreven een raaklijn op het punt op de grafiek van dat bepaalde tijdstip, en bepaal van die raaklijn de steilheid. De steilheid is de versnelling op dat moment.


