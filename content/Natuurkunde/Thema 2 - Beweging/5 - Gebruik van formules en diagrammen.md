---
title: "5: Gebruik van formules en diagrammen"
---
Dit hoofdstuk herhaalt veel van de behandelde stof en brengt het samen.
# Formules
- Als tijdens een gedeelte van een beweging de snelheid constant is (een [[2 - Eenparige rechtlijnige beweging|eenparig rechtlijnige beweging]]), is de verplaatsing te berekenen met $s = v\cdot t$ .
- Als de snelheid met een constante hoeveelheid toeneemt is (een [[3 - Eenparig versnelde beweging|eenparig versnelde beweging]]) kun je de verplaatsing berekenen met $s = v_{gem} \cdot t$.
	- Het enige verschil tussen deze twee formules is dat bij het ene een gemiddelde snelheid wordt gebruikt en bij de andere niet. Verder zijn de formules gewoon hetzelfde.
	- De gemidddelde snelheid is te berekenen met: $v_{gem} = \frac{v_{eind}\,+\,v_{begin}}{2}$
	- De versnelling is te berekenen met: $a = \frac{\Delta v}{\Delta t} = \frac{v_{eind} - v_{begin}}{t_{eind} - t_{begin}}$
# Informatie halen uit een (plaats, tijd)-diagram / (x,t)-diagram
- Uit een (x,t)-diagram kun je de volgende informatie uit een grafiek halen met aflezen en steilheid:
	- **Aflezen:**
		- De plaats $x$ en de bijbehorende tijd $t$. Lees je de grafiek af op twee punten, dan kun je $\Delta x$ en $\Delta t$ bepalen.
	- **Steilheid:**
		- Als een deel een **horizontaal rechte lijn** is, dan is de snelheid 0 m/s en staat het object stil.
		- Als een deel een **schuine rechte lijn** is, dan is de snelheid gedurende dat deel constant. De beweging is eenparig.
		- Als een deel een **parabolische lijn** is, dan neemt de snelheid telkens toe. De beweging is eenparig versneld.
		- Met een **raaklijn** kun je op elk punt in de grafiek de snelheid van de beweging bepalen.
		- Met een **snijlijn** kun je op een bepaald interval (= deel van de grafiek) in de grafiek de gemiddelde snelheid van dat traject bepalen.

# Informatie halen uit een (snelheid, tijd)-diagram / (v,t)-diagram
- Uit een (v,t)-diagram kun je de volgende informatie uit een grafiek halen met aflezen en steilheid:
	- **Aflezen:**
		- De snelheid $v$ en de bijbehorende tijd $t$. Lees je de grafiek af op twee punten, dan kun je $\Delta v$ en $\Delta t$ bepalen.
	- **Steilheid:**
		- Als een deel een **horizontaal rechte lijn** is, dan is de snelheid $v$ constant en de versnelling $a = 0 \, m/s^{2}$ . Dan is de snelheid **eenparig**.
		- Als een deel een **schuine rechte lijn** is, dan is de versnelling gedurende dat deel constant. De beweging is **eenparig versneld** of **vertraagd**.
		- Met een **raaklijn** kun je op elk punt in de grafiek de versnelling van de beweging bepalen.
		- Met een **snijlijn** kun je op een bepaald interval (= deel van de grafiek) in de grafiek de gemiddelde versnelling van dat traject bepalen.
	- **Oppervlakte onder de grafiek:**
		- Met de oppervlakte onder een (v,t)-grafiek kun je de verplaatsing $s$ (of $\Delta x$) bepalen.
		- Bestaat de grafiek uit rechte lijnen, gebruik dan oppervlakte formules voor rechthoeken en/of driehoeken.
		- Is de grafiek een kromme, dan schat je de gemiddelde snelheid en bereken je de verplaatsing met $s = vgem \cdot t$.