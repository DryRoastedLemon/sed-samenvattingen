---
title: "2: Eenparige rechtlijnige beweging"
---
# Gemiddelde snelheid $V_{gem}$ 
$$
V_{gem} = \frac{\Delta x}{\Delta t} = \frac{s}{\Delta t}
$$

$V_{gem}$: Gemiddelde snelheid in m/s
$\Delta x$ en $s$: Verplaatsing in m
$\Delta t$: De tijdsduur van de beweging in s

$$
s = V_{gem} \cdot t
$$
$s$: De verplaatsing in m
$V_{gem}$: Gemiddelde snelheid in m/s
$t$: De tijdsduur van de beweging in s

# (Snelheid, tijd)-diagrammen / (v,t)-diagrammen
Bij (v,t)-diagrammen staat de snelheid op de y-as en de tijd op de x-as. In het onderstaande plaatje staat links een (x,t)-diagram en rechts het bijbehorende (v,t)-diagram.

![[xt_en_vt_diagram.png]]

Voor (v,t)-diagrammen geldt bij *constante snelheden*:
1. **Horizonale lijn:** voorwerp gaat vooruit met constante snelheid
2. **Horizontale lijn op de x-as:** voorwerp staat stil
3. **Horizontale lijn onder de x-as:** voorwerp gaat achteruit met constante snelheid.

[[3 - Eenparig versnelde beweging|Basisstof 3]] gaat verder over *versnellende* bewegingen.

---
# Eenparige (rechtlijnige) beweging
- Een **eenparige (rechtlijnige) beweging** is een beweging met een constante snelheid.
- In een (x,t)-diagram krijg je een rechte opstijgende of dalende lijn.
- In een (v,t)-diagram krijg je een horizontale lijn.

## Snelheid uit een (x,t)-diagram halen
- Met de steilheid van de (x,t)-grafiek kun je de snelheid van een object bepalen.
- In het bovenstaande diagram kan dat zo:
$$
V = \frac{\Delta x}{\Delta t} = \frac{150}{6} = 25\,m/s
$$
![[berekensnelheid.png]]

# Verplaatsing uit een (v,t)-diagram halen
- Door de oppervlakte onder een (v,t)-diagram te berekenen kun je de verplaatsing $s$ verkrijgen.
	- In een (v,t)-diagram staat snelheid op de y-as en tijd op de x-as.
	- Als je snelheid (m/s) met tijd (s) vermenigvuldigt krijg je daar verplaatsing (m) uit. 

**Voorbeeld**
In de onderstaande grafiek haal je dat een object een constante snelheid van 25 m/s heeft. Zoals staat afgebeeld legt het object tussen $t = 2$ s en $t = 5$ s ($\Delta t = 3$ s) een afstand van $3 \cdot 25 = 75$ m af.  In de totale beweging van 6 seconden legt hij dus $6 \cdot 25 = 150$ m af.

![[opp_grafiek.png]]
