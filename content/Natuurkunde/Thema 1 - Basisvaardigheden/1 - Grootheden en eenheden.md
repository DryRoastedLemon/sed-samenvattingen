---
title: "1: Grootheden en eenheden"
---
# Kwalitatieve en kwantitatieve waarnemingen
- Dingen vergelijken met elkaar zonder ze te meten noem je **kwalitatieve waarnemingen**.
- Als je iets meet met een meetinstrument maak je een **kwantitatieve waarneming**.

**Voorbeeld**
**Kwalitatief:** Jan is langer dan Sarah.
**Kwantitatief:** Jan is 1,80 m en Sarah is 1,54 m.
# Grootheid en eenheid
- **Grootheid:** Een eigenschap die je kunt meten, zoals massa en volume.
- **Eenheid:** Een maat waarin grootheden kunnen worden uitgedrukt, zoals cm, m<sup>3</sup> en kg.
# Het internationale eenhedenstelsel
Er zijn voor bepaalde grootheden internationale afspraken over in welke eenheid ze worden genoteerd. Dat is vastgelegd in het SI (Système International d'Unités). Zie BINAS tabel 3A.

![[basiseenheden.png]]

Grootheden die geen basisgrootheden zijn noem je **afgeleide grootheden**. De bijbehorende eenheid heet een **afgeleide eenheid**.

![[afgeleide_eenheden.png]]