# Sterke en zwakke zuren
- **Sterke zuren** splitsen volledig af in ionen.
	- Als je 1 mol HCl oplost in water, ontstaat er 1 mol H<sup>+</sup> en 1 mol Cl<sup>-</sup>. $$HCl (g) \rightarrow H^{+} (aq) + Cl^{-} (aq)$$
	- Dit is een **aflopende reactie**: alle HCl deeltjes reageren. Aflopende reacties worden aangegeven met één pijl naar rechts.

- **Zwakke zuren** splitsen *gedeeltelijk* af in ionen.
	- CH<sub>3</sub>COOH is een zwak zuur. Als je 1 mol CH<sub>3</sub>COOH oplost in water ontstaat er dus niet 1 mol H<sup>+</sup>! $$CH_{3}COOH (aq) \rightleftharpoons H^{+} (aq) + CH3COO^{-} (aq)$$
	- Het is geen **aflopende reactie**, maar een **evenwichtsreactie**. Niet alle deeltjes reageren en er blijft dus wat van de oorspronkelijke stof over. Evenwichtsreacties worden aangegeven met pijltjes die beide richtingen op gaan.
	- In het geval van CH<sub>3</sub>COOH blijven er veel CH<sub>3</sub>COOH-moleculen over in de oplossing, en ioniseert maar een klein deel. Omdat er bij deze reactie meer deeltjes aan de linkerkant van de pijltjes overblijven dan er ontstaan aan de rechterkant van de pijltjes zeggen we dat het evenwicht in deze reactie links ligt.

- **Het evenwicht bij evenwichtsreacties** kan links of rechts liggen.
	- Als het evenwicht links ligt zijn er meer moleculen over aan de linkerkant van de reactiepijltjes dan aan de rechterkant. Er blijft dus meer over dan dat er reageert.
	- Als het evenwicht rechts ligt zijn er meer moleculen over aan de rechterkant van de reactiepijltjes dan aan de linkerkant. Er reageert dus meer dan dat er overblijft.

# Rekenen met zwakke zuren
- **Berekenen van de pH van een oplossing van een zwak zuur**
	- Voor **sterke zuren** kun je de molariteit gebruiken van het zuurmolecuul gebruiken omdat alles ioniseert, maar bij zwakke zuren is dat niet zo.
	- Voor het berekenen van de pH bij een zwak zuur moet de **evenwichtsvoorwaarde K** worden gebruikt. Bij zwakke zuren noemen we deze waarde de **zuurconstante K<sub>z</sub>**. Deze waarde geeft de verhouding weer tussen de stoffen vóór en na de pijl bij een reactie. **BINAS tabel 49 geeft de K<sub>z</sub>-waarden voor verschillende zwakke zuren.**

	- **Voorbeeld 1:** De oplossing van waterstoffluoride: $$HF (aq) \rightleftharpoons H^{+} (aq)+ F^{-} (aq)$$
		- De evenwichtsvoorwaarde K<sub>z</sub> kun je zo opstellen: $$K_{z} = \frac{[H^{+}]\times[F^{-}]}{[HF]}$$
		- Merk op: stoffen ná de pijl staan in de teller staan van de breuk, en stoffen vóór de pijl staan in de noemer van de breuk.
			- Lage K waarde: Evenwicht ligt links (minder ionisatie)
			- Hoge K waarde: Evenwicht ligt rechts (meer ionisatie)

	- - **Voorbeeld 2:** De oplossing met coëfficiënten voor de deeltjes: $$ 2NO (g) + O_{2} (g) \rightleftharpoons 2 NO_{2} (g)$$
		- De evenwichtsvoorwaarde K kun je zo opstellen: $$K_{z} = \frac{[NO_{2}]^{2}}{[NO]^{2}\times[O_{2}]}$$
		- De coëfficiënt van de deeltjes gaat dus in de exponent!

- **Rekenvoorbeeld uit het boek + uitleg**
![[Zuren - Basisstof 5 - Zwakke zuren.png]]
- Het staat best goed uitgelegd in de tekst, maar ook even in het kort hier:
	- Het gaat om een oplossing van 2,5 M HF waarvan de pH berekend moet worden.
	- Doordat HF een zwak zuur is reageert niet alles tot H<sup>+</sup>. Je mag dus niet uitgaan dat \[H<sup>+</sup>\] hetzelfde zal zijn als \[HF\]. Er reageert een onbekende hoeveelheid *x*.
	- Je moet dus bepalen hoeveel er reageert. Je moet daarbij ook rekening houden met molverhoudingen. In deze reactie reageert alles in dezelfde verhouding.
		- Als er *x* HF reageert, ontstaat er dus *x* H<sup>+</sup> en x F<sup>-</sup>.
	- De K<sub>z</sub> haal je uit BINAS tabel 49. Voor HF is dat 6,3 x 10<sup>-4</sup>.
	- Je kunt dan de evenwichtsvoorwaarde K<sub>z</sub> opstellen: $$K_{z} = \frac{[H^{+}] \times [F^{-}]}{[HF]}$$
	- Nu kun je K<sub>z</sub> invullen, en de molariteit van de verschillende stoffen als eenmaal het evenwicht is bereikt. Voor H<sup>+</sup> en F<sup>-</sup> geldt dat er *x* molair stof ontstaat. Voor HF geldt dat er *2,5 - x* molair stof overblijft. Vul dat in: $$6,3\times10^{-4} = \frac{x \times x}{2,5 - x} = \frac{x^{2}}{2,5 - x}$$
	- Als vuistregel wordt vaak aangenomen dat er maar een heel klein deel van de oorspronkelijke stof reageert, dus wordt de x in de noemer van de breuk verwaarloost: $$6,3\times10^{-4} = \frac{x^{2}}{2,5}$$
	- Nu kun je het oplossen zoals het in het voorbeeld staat genoemd. Daarmee bepaal je \[H<sup>+</sup>\], en daarmee kun je dan de pH berekenen.