---
title: "1: Vanderwaalsbinding"
---
De dichtheden van gassen zijn veel kleiner dan die van vloeistoffen en vaste stoffen. Dit komt doordat er in vloeistoffen en vaste stoffen meer moleculen zitten per m<sup>3</sup>. Dit wordt veroorzaakt doordat de moleculen in een vaste stof en een in een vloeistof elkaar  aantrekken. Deze kracht heet de **Vanderwaalskracht**. Daardoor ontstaat een verbinding die de **Vanderwaalsbinding** heet.

Als de temperatuur van een stof hoger wordt gaan de moleculen sneller bewegen. De vanderwaalsbinding kan dan verbroken worden. Dat gebeurt als een stof sublimeert (verdampt). De hoogte van de kookpunten is dus de maat voor de sterkte van de vanderwaalsbindingen. Hoe sterker de vanderwaalsbinding tussen de moleculen, hoe hoger het kookpunt van een stof.

Als een stof oplost, worden vanderwaalsbindingen tussen de moleculen van de stof verbroken. Er ontstaan nieuwe vanderwaalsbindingen tussen de moleculen van de opgeloste stof en de moleculen van het oplosmiddel.