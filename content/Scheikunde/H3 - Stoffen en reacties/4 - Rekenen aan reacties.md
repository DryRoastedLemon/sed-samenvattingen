---
title: "4: Reactievergelijkingen opstellen"
---
Bij het opstellen van een reactievergelijking pas je de coëfficiënten zo aan dat links en rechts van de pijl het aantal atomen van elke soort even groot is. De index geeft aan hoeveel atomen er van een bepaalde atoomsoort in een molecuul zitten, en de coëfficiënt geeft aan hoeveel er van een bepaald molecuul reageert in een reactie.

In N<sub>2</sub>H<sub>3</sub> zijn de nummers 2 en 3 de index.
In 2 CO is 2 de coëfficiënt.

Een reactievergelijking is een verkorte weergave van een reactie in formules. Voorbeeld:

$$
2 H_{2}O_{2} (l) \rightarrow 2 H_{2}O (l) + O_{2} (g)
$$
De coëfficiënten uit een reactievergelijking geven ook de **molverhouding** waarin de stoffen
reageren en ontstaan. 

De **vormingswarmte** van een verbinding is de hoeveelheid warmte (energie) die vrijkomt bij, of nodig is voor het vormen van één mol van de verbinding uit de elementen. De vormingswarmte van een element is 0.

De **reactiewarmte** bereken je door alle vormingswarmten uit de reactievergelijking op te tellen.
$$
Vormingswarmte \times Coëfficiënt
$$
Je kunt ook een **energiediagram** tekenen voor de volledige verbranding van methaan waarin je de berekende reactiewarmte kunt invullen.

Als je rekent met molverhoudingen heb je nodig:
1. de reactievergelijking
2. de gegeven stof (in mol)
3. de gevraagde stof (in mol)
4. de molverhouding