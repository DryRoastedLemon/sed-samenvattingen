---
title: "3: Moleculaire stoffen"
---
Work in progress
# Bindingen tussen atomen in een molecuul
Een molecuul bestaat uit 2 of meer soorten atomen, die van dezelfde soort of van verschillende soorten kunnen zijn.
- **Metaal:** Metaal + Metaal
- **Zout:** Metaal + Niet-metaal
- **Moleculaire stof:** Niet-metaal + Niet-metaal

![[indeling_periodieksysteem.png]]
## Binding in een Cl² molecuul - (Niet-polaire) Atoombinding
In de elektronenwolk van een Cl-atoom zitten 17 elektronen. De buitenste schil komt 1 elektron te kort om op een edelgas te lijken. Als 2 Cl-atomen aan elkaar koppelen en dus 2 elektronen delen lijken ze wel op een edelgas en dat is stabiel (d.w.z. het reageert uit zichzelf niet verder / gaat uit zichzelf geen andere bindingen aan).
Aangezien het 2 dezelfde atomen gaat, hebben ze ook dezelfde **elektronegativiteit**: ze trekken allebei even hard aan de gedeeld elektronen. De binding die ontstaan is heet de **atoombinding**. De gedeelde elektronen heten de **bindingselektronen**.

Hieronder staat het voorbeeld wat ik had uitgetekend voor CO<sub>2</sub>, H<sub>2</sub> en voor H<sub>2</sub>O.
![[Elektronparen.png]]
## Binding in een H²O molecuul - Polaire atoombinding
De elektronenwolk van een H-atoom heeft maar 1 elektron en in O zitten er 8. Een O-atoom komt 2 elektronen te kort om op een edelgas te lijken. Als een O koppelt met 2 H-atomen, deelt elk H-atoom een elektron met het O-atoom. Dan lijken zowel de H-atomen en de O-atomen op een edelgas en dat is stabiel.
Het O-atoom heeft een hogere **elektronegativiteit** en trekt dus iets harder aan de gedeelde elektronen waardoor de elektronen gemiddeld "langer" bij het O-atoom zijn. Dit heet een **polaire atoombinding**. In dit geval ontstaat er een negatieve pool aan de O-zijde van het molecuul, en een positieve pool aan de H-zijde.

![[water2.png]]
![[Scheikunde/H3 - Stoffen en reacties/Afbeeldingen/Waterstofbruggen.png]]
## Wanneer is een binding polair of niet polair?
- Wel polair: verschil in elektronegativiteit tussen de 0,4 en 1,7.
- Niet polair: verschil in elektronegativiteit tussen de twee atomen kleiner of gelijk aan 0,4.

Pas als de moleculen kapot gaan, verbreken de atoombindingen. Dat is alleen bij chemische reacties.
# Covalentie
De **covalentie** van een atoom is het aantal bindingen dat een atoom kan vormen. De covalentie van een atoom komt overeen met het aantal enkelvoudige (d.w.z. met één gedeeld elektronenpaar) bindingen dat het atoom kan vormen. Dit kan je afleiden uit het periodiek systeem als het aantal "stapjes" tot de edelgassen, of groep 18. Zo is het O-molecuul twee stapjes verwijderd van groep 18, en heeft dus een covalentie van 2.

| Groep periodiek systeem | Covalentie |
| ----------------------- | ---------- |
| 1                       | 1          |
| 17                      | 1          |
| 16                      | 2          |
| 15                      | 3          |
| 14                      | 4          |
**Meervoudige binding:** Bijvoorbeeld O=O
Bij meervoudige bindingen worden twee elektronenparen gedeeld in plaats van één (bij een enkele streep tussen de atomen). Zie ook een eerder plaatje wat ik had uitgetekend.
## Structuurformules
Elke moleculaire stof heeft zijn eigen molecuulformule. Daaruit kan je afleiden welke atomen en hoeveel van elke soort samen een molecuul vormen. De covalenties van de atoomsoorten in een molecuul bepalen hoe de atomen in een molecuul met elkaar zijn verbonden. Dit is een structuurformule.

Elke moleculaire stof heeft een systematische naam die je afleidt uit de structuurformule. De indexen van elke atoomsoort vertaal je in voorvoegsels die je voor de naam van de atoomsoort zet.

| Index | Voorvoegsel |
| ----- | ----------- |
| 1     | (Mono)      |
| 2     | Di          |
| 3     | Tri         |
| 4     | Tetra       |
| 5     | Penta       |
| 6     | Hexa        |
Mono wordt vaak weggelaten. Deze informatie staat ook in BINAS.

**Voorbeeld:**
Systematische naam H<sub>2</sub>O?

Index H is 2 en is dus “di”. Index O is 1 en is dus “mono”. Daaruit volgt dat de systematische naam van H2O "Diwaterstofmono-oxide" is.

Een **structuurformule** laat zien hoe een molecuul er ruimtelijk uitziet:

**Water**
![[Scheikunde/H3 - Stoffen en reacties/Afbeeldingen/Water.png]]

**Ethaan**
![[Ethaan.png]]