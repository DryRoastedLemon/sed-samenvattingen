---
title: "3: Moleculaire stoffen"
---
- Een moleculaire stof is opgebouwd uit ongeladen moleculen.
- Moleculaire stoffen geleiden dus geen stroom.
# Systematische namen van moleculaire stoffen
- De systematische naam van een moleculaire stof wordt afgeleid uit de **molecuulformule**.
- De index van elke atoom worden voorvoegsels die je vóór de naam van het atoomsoort zet.

| Index | Voorvoegsel |
| ----- | ----------- |
| 1     | (Mono)      |
| 2     | Di          |
| 3     | Tri         |
| 4     | Tetra       |
| 5     | Penta       |
| 6     | Hexa        |
- Het voorvoegsel "mono" wordt meestal weggelaten.
## Voorbeeld
- Wat is de systematische naam van H<sub>2</sub>O?
- De index van H is 2 en is dus “di”. De index O is 1 en is dus “mono”. Daaruit volgt dat de systematische naam van H<sub>2</sub>O "Diwaterstofmono-oxide" is.
# Atoombinding
- **Atoombinding:** een binding tussen twee atomen wat bestaat uit twee gedeelde elektronen (een gedeeld elektronenpaar). Beide atomen leveren elk één elektron per binding.
## H<sub>2</sub>-molecuul

![[h2molecuul.png]]
- H-atomen hebben één elektron in de buitenste schil, en komen dus één elektron tekort om een edelgasconfiguratie te krijgen (zoals helium).
- Bij de vorming van een H-molecuul delen twee H-atomen hun elektron met elkaar. Nu hebben ze een edelgasconfiguratie.
- Deze binding is een **atoombinding** of **covalente binding**.
	- Elke atoombinding bestaat uit twee gedeelde elektronen: een **gemeenschappelijke elektronenpaar**.
## H<sub>2</sub>O-molecuul

![[Scheikunde/H3 - Stoffen en reacties/Afbeeldingen/watermolecuul.png]]
- De H-atomen komen één atoom tekort, en het O-atoom komt twee tekort.
- Doordat de H- en O-atomen elektronen gaan delen met elkaar verkrijgen alle atomen in het molecuul een edelgasconfiguratie.
# Covalentie
- De **covalentie** van een atoom van een niet-metaal komt overeen met het aantal bindingen dat het atoom kan vormen.
	- De covalentie is te herleiden uit het periodiek systeem.
	- Elk atoom streeft ernaar om een edelgasconfiguratie te krijgen: het aantal elektronen in de buitenste schil te krijgen zoals edelgassen (groep 18) dat hebben.

| Groep periodiek systeem | Covalentie |
| ----------------------- | ---------- |
| 1                       | 1          |
| 17                      | 1          |
| 16                      | 2          |
| 15                      | 3          |
| 14                      | 4          |
# Structuurformule
- De **structuurformule** van een molecuul geeft aan welke atomen in een molecuul aanwezig zijn en hoe ze met elkaar zijn verbonden. Een structuurformule laat zien hoe een molecuul er ruimtelijk uit ziet.

![[structuurformules.png]]
- Elk streepje in een structuurformule stelt een binding tussen twee atomen voor, d.w.z. een gedeeld elektronenpaar (ook wel "bindingselektronen").
- Bij etheen zie je een **dubbele binding** in de vorm van twee streepjes. Tussen de twee C-atomen worden dus twee elektronenparen gedeeld.
- Bij stikstof zie je een **driedubbele binding** in de vorm van drie streepjes. Tussen twee N-atomen worden dus drie elektronenparen gedeeld.