---
title: Werken met percentages
---
# Wat is een percentage?
- Percentages worden gebruikt om verhoudingen per honderd aan te geven.
- "Procent" betekent letterlijk "per honderd", of "honderdste".
- Bij procent wordt een geheel opgedeeld in 100 gelijke stukken. Zo bestaat 100 uit 100 gelijke stukken van 1, 1000 uit 100 gelijke stukken van 10, etc.
- In oplossingen wordt het vaak gebruikt om de concentratie aan te geven. Als je 100 mL whiskey met een alcoholpercentage van 40% hebt, bestaat die oplossing voor 40% uit alcohol en 60% uit water (en andere stoffen).
# Rekenvoorbeelden
## Wat is 1% van 100 mL?
- Procent betekent "per honderd". Je kunt het ook als "honderdste" lezen.
- Als we 1% (of "1 per honderd" of "1 honderdste" ) van 100 mL willen hebben doe je het volgende.
- Deel 100 mL door 100. Je deelt het nu op in 100 gelijke delen:

$$100\,mL \div 100 = 1\,mL$$
- Alternatief:

$$\frac{1}{100}\times100\,mL = 1\,mL$$
- Je weet nu wat één honderdste, of 1% is van 100 mL: 1 mL.

## Wat is 1% van 250 mL?
- Deel 250 mL door 100. Nu heb je 1% van 250 mL:

$$250\,mL \div 100 = 2,5\,mL$$
- Alternatief:

$$\frac{1}{100}\times250\,mL = 2,5\,mL$$
## Wat is 30% van 750 mL?
- Bereken eerst wat 1% van 750 mL is:

$$750\,mL \div 100 = 7,5\,mL$$
- Om te bepalen wat 30% is van 750 mL kun je dat getal nu vermenigvuldigen met 30:

$$7,5\,mL \times 30 = 225\,mL$$
- Alternatief:

$$\frac{30}{100}\times750\,mL = 225\,mL$$
## Hoeveel procent is 50 mL van 250 mL?
- Je kunt dit op verschillende manieren oplossen.
### Manier 1
- Bereken hoeveel 1% van 250 mL is:

$$250\,mL \div 100 = 2,5\,mL$$
- Bereken nu hoeveel die ene procent past in 50 mL:

$$50\,mL \div 2,5\,mL = 20$$
- 50 mL is dus 20% van 250 mL.
### Manier 2
- Deel 50 mL door 250 mL. Je maakt er in feite nu een breuk van:

$$50\div250=0,2$$
- of:

$$\frac{50}{250} = 0,2$$

- Nu weet je hoeveel 50 tweehonderdvijftigste is, maar je wilt weten hoeveel honderdsten het is (want dat is wat een procent is).
- Vermenigvuldig het getal nu met 100:

$$0,2 \times 100 = 20$$
- Daaruit blijkt dat 50 mL 20% is van 250 mL.
### Manier 3
- Dit is methode 2, maar dan in één keer. Het antwoord is dus 20%.

$$\frac{50}{250}\times100=20$$
# Percentages als breuken en decimale getallen weergeven
- Percentages kun je ook als breuk én als decimaal getal schrijven.
- 100% betekent letterlijk "100 per 100", of "100 honderdste". In een breuk zou je dat opschrijven als:

$$\frac{100}{100}$$
- Daaruit kun je leiden dat 100% hetzelfde is als 1.
- Hoe zit dat met 50%? Als breuk is dat:

$$\frac{50}{100}$$
- Als je dat uitrekent zie je dat dat hetzelfde is als het decimale getal 0,5.
- En hoeveel is zoiets als 225% dan?
- Schrijf het als breuk:

$$\frac{225}{100}$$
- Als je dat uitrekent kom je op het decimale getal 2,25.
- In de wetenschap worden vaak decimale getallen gebruikt in plaats van percentages. Vooral in de natuurkunde kom je veel mensen tegen die liever iets als een decimale verhouding uitdrukken dan een percentage (dus dan gebruiken ze 0,25 in plaats van 25%).