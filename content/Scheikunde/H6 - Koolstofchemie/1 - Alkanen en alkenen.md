---
title: "1: Alkanen en alkenen"
---
# Koolstofchemie
- **Koolstofchemie:** organische chemie wat koolstofverbindingen bestudeert.
- **Koolwaterstoffen:** verbindingen die alleen uit koolstof- en waterstofatomen bestaan zoals methaan en ethaan.
- **Onvertakt molecuul:** molecuul met één lange keten koolstofatomen. Zie het plaatje hieronder. Er is in beide moleculen maar één lange koolstofketen.
 
![[onvertaktmolecuul.png]]

- **Vertakt molecuul:** molecuul met zijtakken aan een lange keten koolstofatomen. In het plaatje hieronder staan twee vertakte moleculen (de H'tjes zijn hier weggelaten). Je ziet dat het bestaat uit een lange keten met zijtakken eraan die uitsteken.\

![[vertakt.png]]

- **Isomerie / structuurisomerie:** verschijnsel waarbij er meerdere mogelijke structuurformules (vormen) horen bij dezelfde molecuulformule.
	- **Isomeren:** verschillende moleculen met dezelfde molecuulformule.

- **Verzadigd molecuul:** koolwaterstofmolecuul met alleen ENKELE bindingen tussen de koolstofatomen.
- **Onverzadigd molecuul:** koolwaterstofmolecuul met minimaal één dubbele binding tussen de koolstofatomen.

![[verzadigd_onverzadigd.png]]

---
# Alkenen en alkanen
De regels voor de naamgeving staan ook in BINAS 66D, al staat er wel heel veel.
## Alkanen
Alkaanmoleculen kunnen vertakt en onvertakt zijn. Tussen de C-atomen in een alkaanmolecuul komen alleen *enkelvoudige* bindingen voor (ze zijn dus altijd verzadigd).
De namen van alkanen eindigen altijd op -aan.

|                 | Alkanen                     |         |
| --------------- | --------------------------- | ------- |
| Aantal C Atomen | Formule                     | Naam    |
| 1               | CH<sub>4</sub>              | Methaan |
| 2               | C<sub>2</sub>H<sub>6</sub>  | Ethaan  |
| 3               | C<sub>3</sub>H<sub>8</sub>  | Propaan |
| 4               | C<sub>4</sub>H<sub>10</sub> | Butaan  |
| 5               | C<sub>5</sub>H<sub>12</sub> | Pentaan |
| 6               | C<sub>6</sub>H<sub>14</sub> | Hexaan  |
### Voorbeeld

![[Scheikunde/H6 - Koolstofchemie/Afbeeldingen/ethaan.png]]

Dit is het alkaan ethaan. De koolstofketen bestaat uit twee koolstofatomen en het is een alkaan, dus wordt de naam "ethaan".
## Alkenen
Alkeenmoleculen kunnen ook vertakt of onvertakt zijn. In een alkeenmolecuul komt één dubbele binding tussen twee C-atomen voor (en ze zijn dus onverzadigd).
De namen van alkenen eindigen altijd op -een.

|                 | Alkenen                     |         |
| --------------- | --------------------------- | ------- |
| Aantal C Atomen | Formule                     | Naam    |
| 1               | -                           | -       |
| 2               | C<sub>2</sub>H<sub>4</sub>  | Etheen  |
| 3               | C<sub>3</sub>H<sub>6</sub>  | Propeen |
| 4               | C<sub>4</sub>H<sub>8</sub>  | Buteen  |
| 5               | C<sub>5</sub>H<sub>10</sub> | Penteen |
| 6               | C<sub>6</sub>H<sub>12</sub> | Hexeen  |
### Voorbeeld

![[etheen.png]]

Dit is het alkeen etheen. Het bestaat ook twee koolstofatomen en het is een alkeen, dus de naam wordt "etheen".

---
## Systematische naamgeving
Koolstofketens krijgen hun naam op basis van hoe lang de koolstofketen in het molecuul is (zie BINAS 66D):

| Aantal C atomen | Voorvoegsel |
| --------------- | ----------- |
| 1               | Meth-       |
| 2               | Eth-        |
| 3               | Prop-       |
| 4               | But-        |
| 5               | Pent-       |
| 6               | Hex-        |
- **Alkanen:** hebben als uitgang -aan (zoals meth**aan**)
- **Alkenen:** hebben als uitgang: -een (zoals eth**een**)
## Namen van vertake koolwaterstoffen
Een vertakking krijgt ook een naam van het overeenkomstige alkaan, maar dan met de uitgang -yl. Een vertakking wat bestaat uit één koolstofatoom noem je bijvoorbeeld "methyl" (i.p.v. methaan), en een vertakking wat bestaat uit twee koolstofatomen noem je "ethyl" (i.p.v. ethaan).

Het kan voorkomen dat een bepaalde zijtak vaker voorkomt in een molecuul. Bijvoorbeeld dat er twee methylgroepen zitten in het molecuul. Je geeft dat aan door:
1. De nummers van de koolstofatomen aan te geven waar die vertakkingen zitten, en;
2. Het juiste voorvoegsel voor de naam van de vertakking te zetten.

Dat voorvoegsel wordt bepaald door hoeveel er van zo'n vertakking is. Als er één methylgroep is, noem je het gewoon methyl. Maar als er twee zijn, noem je het *di*methyl, en als het er drie zijn noem je het *tri*methyl.
### Voorbeeld

![[vertakking1.png]]

1. Zoek de langste onvertakte keten. Die bestaat uit vier koolstofatomen, allemaal met enkele bindingen. Daaruit volgt de stamnaam "butaan".
2. Aan het tweede koolstofatoom zit een vertakking van één koolstofatoom. Die vertakking noem je dus een "methyl".
3. De naam van de zijgroepen zet je vóór de stamnaam met het nummertje van het C-atoom waar het aan vast zit ervoor. De systematische naam wordt: 2-methylbutaan.

![[vertakking3.png]]
1. Zoek de langste onvertakte keten. Die bestaat uit vier koolstofatomen, allemaal met enkele bindingen. Daaruit volgt de stamnaam "butaan".
2. Aan het tweede en het derde koolstofatoom zit een vertakking van één koolstofatoom. Die vertakking noem je dus een "methyl". Maar nu zijn het er twee, dus noem je dat "dimethyl".
3. Zet ook hier de naam van de zijgroepen vóór de stamnaam met de nummers van het C-atomen waar het aan vast zit ervoor. Hier doe je dat zo: 2,3-dimethylbutaan.
	1. "Di" geeft dus aan dat het om twee methylgroepen gaat, en;
	2. "2,3" geeft aan dat die groepen aan het tweede en derde atoom zitten

![[vertakking 2.png]]
1. Zoek hier ook de langste keten. Die bestaat ook uit vier koolstofatomen, maar nu zit er een dubbele binding in. Het is dus een alkeen. Maar we kunnen het niet "buteen" noemen omdat we moeten aangeven waar die dubbele binding zit.
2. Nummer de koolstofatomen zodat de dubbele binding het laagste getal krijgt. De dubbele binding zit tussen de C-atomen 2 en 3. Dan wordt de stamnaam: "but-2-een".
3. Er zijn ook twee methyl vertakkingen, één aan het tweede en een aan het derde C-atoom. Voor de stamnaam komt dan "2,3-dimethyl" te staan.
4. De volledige systematische naam is "2,3-dimethylbut-2-een".