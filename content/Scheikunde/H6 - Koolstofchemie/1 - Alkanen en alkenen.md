---
title: "1: Alkanen en alkenen"
---
# Termen
- **Koolstofchemie:** organische chemie; het bestuderen van koolstofverbindingen.
- **Koolwaterstoffen:** verbindingen die alleen uit koolstof- en waterstofatomen bestaan.
- **Onvertakt molecuul:** molecuul met één lange keten koolstofatomen. Zie het plaatje hieronder. Er is in beide moleculen maar één lange koolstofketen.
 
![[onvertaktmolecuul.png]]

- **Vertakt molecuul:** molecuul met zijtakken aan een lange keten koolstofatomen. In het plaatje hieronder staan twee vertakte moleculen (de H'tjes zijn hier weggelaten). Je ziet dat het bestaat uit een lange keten met zijtakken eraan die uitsteken.\

![[vertakt.png]]

- **Isomerie:** verschijnsel waarbij er meerdere mogelijke structuurformules (vormen) horen bij dezelfde molecuulformule.
	- **Isomeren:** verschillende moleculen met dezelfde molecuulformule.
	- **Structuurisomerie:** isomerie dat alleen heeft te maken met de structuur van een molecuul

- **Verzadigd molecuul:** koolwaterstofmolecuul met alleen ENKELE bindingen tussen de koolstofatomen. Elk koolstofatoom heeft dan het maximum aantal bindingen met andere atomen gemaakt.
- **Onverzadigd molecuul:** koolwaterstofmolecuul met minimaal één dubbele (of andere meervoudige) binding tussen de koolstofatomen. Er is dan minstens één koolstofatoom wat niet het maximum aantal bindingen met andere atomen heeft gemaakt.

![[verzadigd_onverzadigd.png]]

---
# Koolstofketens en hoe ze te benoemen
De regels voor de naamgeving staan ook in BINAS 66D, al staat er wel heel veel.

Koolstofketens krijgen hun naam op basis van de langste koolstofketen in het molecuul (zie BINAS 66D):

| Aantal C atomen | Voorvoegsel |
| --------------- | ----------- |
| 1               | Meth-       |
| 2               | Eth-        |
| 3               | Prop-       |
| 4               | But-        |
| 5               | Pent-       |
| 6               | Hex-        |
- **Alkenen:** Alkenen zijn koolwaterstofmoleculen met alleen enkele bindingen in de hoofdketen (de langste keten).
	- Uitgang: -aan (zoals meth**aan**)
- **Alkenen:** Alkenen zijn onverzadigde koolwaterstofmoleculen met een dubbele binding in de hoofdketen
	- Uitgang: -een (zoals eth**een**)
- (**Alkynen:** Alkynen zijn onverzadigde koolwaterstofmoleculen met een driedubbele binding in de hoofdketen)
	- Uitgang: -yn (zoals prop**yn**)

|                 | Alkanen                     |         | Alkenen                     |         |
| --------------- | --------------------------- | ------- | --------------------------- | ------- |
| Aantal C Atomen | Formule                     | Naam    | Formule                     | Naam    |
| 1               | CH<sub>4</sub>              | Methaan | -                           | -       |
| 2               | C<sub>2</sub>H<sub>6</sub>  | Ethaan  | C<sub>2</sub>H<sub>4</sub>  | Etheen  |
| 3               | C<sub>3</sub>H<sub>8</sub>  | Propaan | C<sub>3</sub>H<sub>6</sub>  | Propeen |
| 4               | C<sub>4</sub>H<sub>10</sub> | Butaan  | C<sub>4</sub>H<sub>8</sub>  | Buteen  |
| 5               | C<sub>5</sub>H<sub>12</sub> | Pentaan | C<sub>5</sub>H<sub>10</sub> | Penteen |
| 6               | C<sub>6</sub>H<sub>14</sub> | Hexaan  | C<sub>6</sub>H<sub>12</sub> | Hexeen  |
- Dubbele bindingen en karakteristieke groepen (zie basisstof 2) kunnen vaker voorkomen in een koolstofketen.

| Hoe vaak komt de binding/groep voor? | Voorvoegsel |
| ------------------------------------ | ----------- |
| 1 keer                               | (Mono)      |
| 2 keer                               | Di          |
| 3 keer                               | Tri         |



---
# Systematische naamgeving
1. Zoek de langste onvertakte keten, tel de koolstofatomen en kijk of dit een alkaan of alkeen is.
2. In geval van alkeen: begin de nummering van de koolstofatomen op zo’n manier dat de dubbele binding ZO LAAG MOGELIJK zit
3. Zijn er vertakkingen, zo ja, kijk op welk koolstofatoom ze zitten en benoem dat in de naam.

## Voorbeelden

![[Scheikunde/H6 - Koolstofchemie/Afbeeldingen/ethaan.png]]

- De langste onvertakte keten is 2 koolstofatomen lang
	- Voorvoegsel: eth-
- Er zitten alleen enkele bindingen in deze keten, dus het is een alkaan.
	- Achtervoegsel: -aan
- Systematische naam: ethaan.

![[etheen.png]]

- De langste onvertakte keten is hier ook 2 koolstofatomen lang
	- Voorvoegsel: eth-
- Er zit een dubbele binding in de keten, dus het is een alkeen.
	- Achtervoegsel: -een
- De dubbele binding kan maar op één plek zitten, dus de plek van de dubbele binding hoeven we niet te benoemen.
- Systematische naam: etheen.

![[but-1-een.png]]

- De langste onvertakte keten is 4 koolstofatomen lang
	- Voorvoegsel: but-
- Er zit een dubbele binding in, dus is het een alkeen.
	- Achtervoegsel: -een
- De dubbele binding kan zich in dit molecuul op meerdere plekken bevinden. We willen de koolstofatomen zo nummeren dat de dubbele binding een laag nummer krijgt.
	- We nummeren hier dus de C-atomen van rechts naar links. Dan zit de binding tussen de eerste twee C-atomen.
	- We kunnen ook de koolstofatomen bijvoorbeeld nummeren van links naar rechts. Dan zit de dubbele binding tussen atoom 3 en 4. Maar dit is dus fout.
- Systematische naam: but-1-een
	- Merk op dat het nummertje tussen het voorvoegsel en het achtervoegsel zit. Dit komt omdat het achtervoegsel met de dubbele binding te maken heeft, en je wilt aangeven aan welk C-atoom die binding zit.

![[tweedubbelebindingen.png]]

- Dit is min of meer hetzelfde molecuul, maar het heeft nu twee dubbele bindingen.
- Deze dubbele bindingen zitten aan het eerste en het derde C-atoom.
- Systematische naam: but-1,3-dieen
	- 1,3 - Hiermee wijs je naar de C-atomen.
	- dieen - omdat het om twee dubbele bindingen gaat zet je er "di" voor.