---
title: "5: Evenwichten"
---
# Omkeerbare reacties
Voorbeeldreactie van een omkeerbare reactie:

![[ananasester.png]]

- Omkeerbare reacties zijn reacties die beide kanten op gaan. Dat is te zien aan dat de reactiepijlen beide kanten op gaan.
- Hoe de reactie verloopt hangt o.a. van de concentratie af van de stoffen vóór en na de pijl.
# De evenwichtstoestand
Een voorbeeld van een evenwichtsreactie:

![[evenwichtreactie2.png]]

- Als er een evenwichtstoestand optreedt is er in het reactiemengsel H<sub>2</sub>, N<sub>2</sub> en NH<sub>3</sub> aanwezig en blijven de concentraties van deze stoffen hetzelfde.
- De hoeveelheid van de stoffen hoeft niet gelijk aan elkaar te zijn in evenwicht! Er verandert dan alleen niks aan de hoeveelheden van elk van de stoffen.
- De concentratie van de stoffen in de evenwichtstoestand hangt af van de **ligging van het evenwicht**.
	- Is er in evenwicht een hoge concentratie aan beginstoffen? Dan ligt het evenwicht links.
	- Is er in evenwicht een hoge concentratie van reactieproducten? Dan ligt het evenwicht rechts.
- Een evenwicht kun je aflopend maken door stoffen weg te nemen aan een van de kanten van de reactie.
	- Als in de bovenstaande reactie NH<sub>3</sub> steeds wordt weggenomen loopt de reactie uiteindelijk af.
# De evenwichtsvoorwaarde
- Voor evenwichtsreacties kun je een **evenwichtsvoorwaarde** of **concentratiebreuk** opstellen.
- Neem de volgende reactie:

![[evenwichtsreactie1.png]]
- Om hiervan een **concentratiebreuk** op te stellen doe je het volgende:
	- Zet de concentraties van de reactieproducten in de teller, en de concentraties van de beginstoffen in de noemer van de breuk.
	- Elke concentratie krijgt een exponent die gelijk is aan de coëfficiënt in de reactievergelijking.
- Daaruit volgt de volgende breuk:

$$
\frac{[NO_{2}]^2}{[N_{2}O_{4}]}
$$
- Zodra er een evenwicht is ingesteld heeft de concentratiebreuk een vaste waarde gekregen: de **evenwichtsconstante K**.

$$
K = \frac{[NO_{2}]^2}{[N_{2}O_{4}]}
$$
- Dit is een waarde die óf te berekenen is, óf een waarde die wordt gegeven.
	- In het boek wordt bijvoorbeeld K = 0,20 gegeven voor deze reactie. Als de concentratie van een van de stoffen bekend is kun je ook de concentratie van de andere stof berekenen.
- Met die waarden kan je vervolgens weer concentraties van stoffen berekenen.

# Extra voorbeeld
- Stel dat je deze reactie hebt: 2 NO (g) + O<sub>2</sub> (g) ⇄ 2 NO<sub>2</sub> (g).
- De evenwichtsconstante is:

$$
K = \frac{[NO_{2}]^{2}}{[NO]^{2}\times[O_{2}]}
$$

- Als er dus meerdere stoffen staan aan een kant van de pijl, worden de concentraties van die stoffen in de evenwichtsconstante met elkaar vermenigvuldigd.